{
  "bookSegmentId":1,
  "tocId":9,
  "last":0,
  "text":"<p class=\"Versszam\" data-ix=\"182\">2. VERS</p>
  <div class=\"VsWrap1\"><div class=\"VsWrap2\">
    <p class=\"Uvaca\" data-ix=\"183\"><i>sañjaya uvāca</i></p>
    <p class=\"Vers\" data-ix=\"184\"><i>dṛṣṭvā tu pāṇḍavānīkaṁ  
    vyūḍhaṁ duryodhanas tadā<br/>ācāryam upasaṅgamya  rājā vacanam
    abravīt</i></p></div></div>
    <p class=\"Szavak\" data-ix=\"185\"><i>sañjayaḥ uvāca</i> – Sañjaya mondta;
     <i>dṛṣṭvā</i> – miután megtekintette; <i>tu</i> –de; <i>pāṇḍava-anīkam</i>
      – a Pāṇḍavák seregét; <i>vyūḍham</i> – hadi falanxot alkotva;
      <i>duryodhanaḥ</i> – Duryodhana király; <i>tadā</i> – akkor;
      <i>ācāryam</i> – a tanítóhoz; <i>upasaṅgamya</i> – fordulva;
      <i>rājā</i> – a király; <i>vacanam</i> – szavakat; <i>abravīt</i>
       – szólta.</p>
    <p class=\"Forditas\" data-ix=\"186\"><b>Sañjaya így szólt: Ó,
    uralkodó! Duryodhana király megtekintette a Pāṇḍu fiai által hadrendbe
    állított sereget, majd tanárához lépett, s a következő szavakat intézte
    hozzá:</b></p>
    <p class=\"TorzsKezdet\" data-ix=\"187\">MAGYARÁZAT: 
    Dhṛtarāṣṭra vakon született, és sajnos lelki látóképességgel sem
    rendelkezett. Jól tudta, hogy a vallás tekintetében fiai éppoly vakok,
    mint ő maga, s abban is biztos volt, hogy sohasem lennének képesek
    megegyezni a Pāṇḍavákkal, akik születésük óta mindannyian jámbor hívők
    voltak. Mindazonáltal a zarándokhely befolyása miatt kétségek gyötörték.
    Sañjaya megértette, miért kérdezi őt Dhṛtarāṣṭra a csata alakulásáról,
    ezért bátorítani akarta az elcsüggedt királyt, s megnyugtatta, hogy fiai
    nem fognak megalkudni a szent hely befolyása ellenére sem. Sañjaya elmondta
    a királynak, hogy fia, Duryodhana megtekintette a Pāṇḍavák haderejét,
    majd azonnal a legfőbb hadvezérhez, Droṇācāryához sietett, hogy
    tájékoztassa őt a valós helyzetről. Habár Duryodhanát a vers királynak
    nevezi, a helyzet komolyságára való tekintettel mégis a fő hadvezérhez
    kellett fordulnia. Nagyon ügyes politikus volt, ám még diplomatikus
    viselkedésével sem tudta leplezni azt a félelmet, amit a Pāṇḍavák
    alakulatainak láttán érzett.</p>",
  "shortRef":"BhG.1.2"
}