{
  "bookSegmentId":27,
  "tocId":23003,
  "last":0,
  "text":"<p class=\"Fejezetcim\" data-ix=\"64\">NEGYEDIK MANTRA</p><div class=\"VsWrap1\"><div class=\"VsWrap2\"><p class=\"Vers\" data-ix=\"65\"><i>anejad ekaṁ manaso javīyo<br/>  nainad devā āpnuvan pūrvam arṣat<br/>tad dhāvato ’nyān atyeti tiṣṭhat<br/>  tasminn apo mātariśvā dadhāti</i></p></div></div><p class=\"Szavak\" data-ix=\"66\"><i>anejat</i> – szilárd; <i>ekam</i> – egy; <i>manasaḥ</i> – mint az elme; <i>javīyaḥ</i>–gyorsabb; <i>na</i>–nem; <i>enat</i>–ez a Legfelsőbb Úr; <i>devāḥ</i> – a félistenek, pl. Indra és mások; <i>āpnuvan</i> – megközelíthetik; <i>pūrvam</i>–szemben; <i>arṣat</i>–gyorsan mozogva; <i>tat</i>–Ő; <i>dhāvataḥ</i>–akik futnak; <i>anyān</i>–másokat; <i>atyeti</i>–felülmúl; <i>tiṣṭhat</i>–egy helyben maradva; <i>tasmin</i>–Benne; <i>apaḥ</i>–eső; <i>mātariśvā</i>–a félistenek, akik a szelet és az esőt irányítják; <i>dadhāti</i>–gondoskodnak.</p><p class=\"Forditas\" data-ix=\"67\"><b>Az Istenség Személyisége sohasem hagyja el birodalmát, mégis sebesebb, mint a gondolat, és mindenkinél gyorsabban fut. Még a hatalmas félistenek sem érhetnek a nyomába. Noha mindig ugyanazon a helyen marad, Ő irányítja azokat, akik a levegőt és az esőt adják. Nincs senki, aki kiválóbb lenne Nála.</b></p><p class=\"TorzsKezdet\" data-ix=\"68\"><i>MAGYARÁZAT:</i> Spekulatív elmélkedéssel még a legnagyobb filozófusok sem ismerhetik meg a Legfelsőbb Urat, Isten Abszolút Személyiségét. Őt csak <i>bhaktái </i>ismerhetik meg, a kegye által. A <i>Brahma-saṁhitā</i> (5.34) kijelenti, hogy egy olyan filozófus, aki nem az Úr <i>bhaktája,</i> még akkor is azt fogja tapasztalni, hogy nagyon messze jár az Abszolút Igazságtól, ha több száz millió éven át repül az űrben a szél vagy a gondolat sebességével. Ugyanennek a műnek egy másik verse (5.37) arról számol be, hogy Isten Abszolút Személyisége saját transzcendentális lakhellyel rendelkezik, melynek Goloka a neve. Ezt a helyet, transzcendentális kedvteléseinek színhelyét sohasem hagyja el, ugyanakkor felfoghatatlan képességeinek köszönhetően teremtő energiájának minden zugába eljut. A <i>Viṣṇu Purāṇa</i> az Úr energiáit a tűzből áradó hőhöz és fényhez hasonlítja. A tűz helyhez van kötve, fényét és hevét mégis képes bizonyos távolságba eljuttatni. Ehhez hasonlóan Isten Abszolút Személyisége is képes bárhová eljuttatni különféle energiáit, úgy, hogy közben nem hagyja el transzcendentális otthonát.</p><p class=\"TorzsKoveto\" data-ix=\"69\">Isten számtalanféle energiával rendelkezik, ám valamennyi három alapvető kategóriába sorolható: a belső energia, a határenergia és a külső energia kategóriájába. Mindegyik kategóriában millió és millió alkategóriát találunk. Az uralkodó félisteneket, akik olyan természeti jelenségek irányítására kaptak felhatalmazást, mint a levegő, a napfény és az eső, az Abszolút Személy határenergiájához soroljuk. Az alacsonyabb rendű élőlények, köztük az emberek szintén az Úr határenergiájához tartoznak. Az anyagi világot az Úr külső energiája hozta létre, míg a lelki világ, ahol Isten országát találjuk, belső energiájának a megnyilvánulása.</p><p class=\"TorzsKoveto\" data-ix=\"70\">Az Úr különféle energiái tehát mindenütt jelen vannak. Noha Ő maga és energiái azonosak, nem szabad ezeket az energiákat a Legfelsőbb Igazságnak vélnünk. Abba a tévedésbe se essen senki, hogy a Legfelsőbb Úr személytelenül van jelen mindenhol, vagy hogy elveszítheti személyes létét. Az ember hozzászokott, hogy olyan következtetéseket vonjon le, amilyeneket értelmi képességei lehetővé tesznek, ám a Legfelsőbb Urat a mi véges felfogóképességünkkel nem lehet megismerni. Az <i>Upaniṣadok</i> ezért arra figyelmeztetnek, hogy saját behatárolt képességeivel senki sem közelítheti meg az Urat.</p><p class=\"TorzsKoveto\" data-ix=\"71\">A <i>Bhagavad-gītāban</i> (10.2) az Úr kijelenti, hogy még a nagy <i>ṛṣik</i> és <i>surák</i> sem ismerhetik meg Őt, nemhogy az <i>asurák,</i> akik számára teljesen lehetetlen, hogy megértsék az Urat. A <i>Śrī Īśopaniṣad</i> negyedik <i>mantrája </i>egyértelműen arra utal, hogy az Abszolút Igazság végső soron az Abszolút Személy. Különben mi szükség lenne rá, hogy ilyen részletességgel beszéljen személyes vonásairól?</p><p class=\"TorzsKoveto\" data-ix=\"72\">Az Úr energiáinak egyéni, szerves részei rendelkeznek mindazokkal a tulajdonságokkal, amelyekkel maga az Úr, ám mozgásterük rendkívül szűk, s ezért valamennyien korlátokhoz vannak kötve. A szerves részek sohasem állnak egy szinten az egésszel, így aztán nem képesek felfogni az Úr energiájának egészét. Az anyagi természet hatása alatt álló ostoba, tudatlan élőlények, akik csupán az Úr szerves részei, találgatások útján próbálják megismerni az Úr transzcendentális helyzetét. A <i>Śrī Īśopaniṣad</i> azonban figyelmeztet: semmi haszna, ha elméleti úton próbálunk meg bármilyen megállapításra jutni az Úr kilétét illetően. Arra kell törekednünk, hogy magától az Úrtól, a Védák legfelsőbb forrásától szerezzünk ismereteket a Transzcendensről, mert erről egyedül Ő rendelkezik teljes tudással.</p><p class=\"TorzsKoveto\" data-ix=\"73\">A Teljes Egész minden szerves része rendelkezik bizonyos energiával, ami arra szolgál, hogy az Úr akarata szerint cselekedhessen. Amikor az élőlény, az Úr szerves része megfeledkezik kötelességéről, amellyel az Úr akaratát kellene szolgálnia, azt mondjuk róla, hogy <i>māyāban, </i>illúzióban van. A <i>Śrī Īśopaniṣad</i> ezért már kezdettől fogva arra hívja fel a figyelmünket, hogy tegyünk eleget annak a szerepnek, amit az Úr ránk osztott. Ez azonban nem jelenti azt, hogy az egyéni lélek magától nem tehet semmit. Mivel azonban az Úr szerves része, az Úr akaratának is eleget kell tennie. Ha valaki helyesen, az intelligenciáját használva alkalmazza kezdeményezőképességét, azaz cselekvő természetét, és megérti, hogy minden az Úr energiája, visszanyerheti eredeti tudatát, melyet <i>māyāval,</i> a külső energiával kapcsolatba kerülve veszített el.</p><p class=\"TorzsKoveto\" data-ix=\"74\">Minden hatalom az Úrtól származik, ezért minden hatalmat egyedül arra kell használnunk, hogy végrehajtsuk az Úr akaratát. Az Urat csakis az ismerheti meg, aki elsajátította ezt az alázatos, szolgai magatartást. A tökéletes tudás azt jelenti, hogy ismerjük az Urat minden aspektusában, ismerjük energiáit és azt, hogyan működteti akaratával ezeket az energiákat. Erről beszél az Úr a <i>Bhagavad-gītāban, </i>minden <i>Upaṇiṣad</i> végső lényegében.</p>",
  "shortRef":"Īśo.4"
}